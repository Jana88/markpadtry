{"name":"Markpadtry","tagline":"","body":"<body>\r\n<h1>Werken met een concreter onderwerp</h1>\r\n<p>Drie weken geleden (17 maart 2014) was er een eerste evaluatie-moment betreffende de persoonlijke taak van het vak Encyclopedie van de Japanologie. Ik heb echter voorlop nog maar bedroevend weinig vooruitgang gemaakt, voornamelijk ook vanwege dat ik begonnen ben met een thema dat ik later heb moeten herzien. De eerste twee weken volgend op het evaluatie-moment heb ik gespendeerd aan het specificiëren van mijn onderwerp. Wat ik tot nu toe heb, is het volgende: </p>\r\n<ul>\r\n<li>Een vergelijkende studie tussen het harnas van samoerai en het harnas van Middeleeuwse Europese ridders.</li>\r\n</ul>\r\n<p>Ik  besef dat dit onderwerp momenteel nog te breed is. De beste optie is kiezen voor een overeenkomstige periode in Japan en Europa. Ik twijfel echter nog tussen een vergelijking met: </p>\r\n<ul>\r\n<li>De Kamakura-periode (1185 - 1333) en de Kruistochten, ook bekend onder de 'High Middle Ages' (1095-1271) </li>\r\n<li>De Muromachi-periode (1333 - 1573) en het vroege Renaissance Europa (1300-1600)</li>\r\n</ul>\r\n<p>Een definitieve beslissing zal genomen moeten worden op basis van beschikbare en bruikbare literatuur, maar dit moet ik nog verder onderzoeken. Op het eerste zicht lijkt er meer informatie beschikbaar te zijn over de Kamakura-periode eerder dan de Muromachi-periode. Voor de Europese tegenhanger is dit net andersom. Er is meer informatie te vinden over het vroege Renaissance Europa eerder dan de High Middle Ages. Dit kan echter ook aan mijn gebruikte zoektermen liggen, die op dit moment nog zeer beperkt of vaag zijn. </p>\r\n<p>Een tweede belangrijk punt waar ik over moet nadenken, is over welke aspecten van het harnas ik wil schrijven. Momenteel twijfel ik nog tussen de symboliek, met name de waarom van een harnas; en de smeedkunst, met name dus de gebruikte materialen, smeedtechnieken, de vorm van het harnas, ed. Met symboliek bedoel ik hier dat in Japan het harnas niet enkel een puur beschermende functie had. Het werd ook gebruikt voor ceremoniële redenen. Bovendien was het soort harnas, i.e. de volledigheid van het harnas alsook de soort materialen die gebruikt werden, bepalend per stand in de maatschappij. Het voetvolk droeg bijvoorbeeld een minder volledig harnas in vergelijking met de hogere samoerai.Een derde mogelijkheid om het harnas te bespreken is de manier waarop het afgebeeld stond op rollen en tapijten, met andere woorden: de iconografie. </p>\r\n<p>De beslissing over het uit te werken aspect hoop ik beter te kunnen concretiseren op basis van de beschikbare literatuur. </p>\r\n<p>Het eerste en belangrijkste dat ik nu moet doen is de literatuur doorzoeken om zodanig een concretere en beter afgebakende periode voor mijn onderzoeksvraag te hebben. Eens ik dat heb, kan ik weer gerichter zoeken naar antwoorden op de momenteel drie aspecten waarmee ik het verschil in Europese en Japanse harnassen wil gaan vergelijken. </p>\r\n\r\n\r\n\r\n<!-- This document was created with MarkdownPad, the Markdown editor for Windows (http://markdownpad.com) -->\r\n</body>","google":"","note":"Don't delete this file! It's used internally to help with page regeneration."}